# -*- mode: mandoku-view; -*-
#+TITLE: 鳧藻集
#+DATE: 2015-08-25 00:17:08.821462
#+PROPERTY: ID KR4e0040
#+PROPERTY: BASEEDITION WYG    
#+PROPERTY: JUAN 御製讀髙啟威愛論
<pb:KR4e0040_WYG_000-1a>¶
御製讀髙啟威愛論¶
髙啟著鳬藻集首章即威愛論讀之卒篇歎其知一而¶
未知其二也夫兵者非常用之事以仲康之賢討羲和¶
之亂承命者猶恐其威之不立而功之不成啟所云好¶
生惡死人之至情有威則怯者勇無威則勇者怯其言¶
皆是也至謂使國君而知此則國可以治天子而知此¶
則天下可得而理則失之甚矣夫治國平天下非若用¶
兵偶行之事也御衆以寛寛則得衆猶恐吾仁之不能¶
<pb:KR4e0040_WYG_000-1b>¶
廣被焉孰謂徒作其威使下無所容而可以治國平天¶
下哉且自古亡國者多矣失之威者其亡速失之寛者¶
其亡緩致亡雖同然緩速之間斯有别矣吾非謂當失¶
之寛盖闢啟謂宜威克之言示有君人之責者當體天¶
心仁民愛物雖辟以止辟仍存哀矜惻怛得情勿喜之¶
意非不用威而不可徒恃其威威者猛之類愛者寛之¶
施寛以濟猛威愛並行或者其庶幾耳余故謂啟知其¶
一而未知其二論者不可不察也¶
#+PROPERTY: JUAN 目録
<pb:KR4e0040_WYG_000-2a>¶
欽定四庫全書　　　　　集部六¶
　鳬藻集目録　　　　　　别集類五(明/)¶
　　巻一¶
　　　論¶
　　　記¶
　　巻二¶
　　　序¶
　　巻三¶
<pb:KR4e0040_WYG_000-2b>¶
　　　序¶
　　巻四¶
　　　傳¶
　　　贊¶
　　　箴¶
　　　銘¶
　　　賦¶
　　　題¶
<pb:KR4e0040_WYG_000-3a>¶
　　　跋¶
　　　評史¶
　　巻五¶
　　　雜著¶
　　　墓誌銘¶
　　　哀辭¶
　　　書簡¶
　　　　(臣/)等謹案鳬藻集五巻明髙啓撰啓有詩集¶
<pb:KR4e0040_WYG_000-3b>¶
　　　　别著録唐時為古文者主於矯俗體故成家¶
　　　　者蔚為鉅製不成家者則流於僻澁宋時為¶
　　　　古文者主於宗先正故歐蘇王曾而後沿及¶
　　　　於元成家者不能盡闢門户不成家者亦具¶
　　　　有典型啓在明初其詩才藻富健工於摹古¶
　　　　為一代巨擘而古文則不甚著名然生於元¶
　　　　末距宋未逺猶有前輩軌度非洪宣以後漸¶
　　　　流為膚廓冗㳫號臺閣體者所及是集不知¶
<pb:KR4e0040_WYG_000-4a>¶
　　　　誰所編以其詩集例之殆亦啓所自定末有¶
　　　　魏夫人宋氏墓志銘魏夫人者蘇州知府魏¶
　　　　觀母也按明史本傳啓坐為觀作上樑文見¶
　　　　法則為其末年之作葢平生古文盡於此集¶
　　　　矣初無刻本周忱為蘇州巡撫時始得抄本¶
　　　　於郡人周立立之姑即啓婦也正統九年監¶
　　　　察御史錢塘鄭士昻又得本於忱因命教授¶
　　　　張素校刋之而忱為之序此本為雍正戊申¶
<pb:KR4e0040_WYG_000-4b>¶
　　　　桐鄉金檀所刻即因鄭本而正其譌多所校¶
　　　　正檀即注啓詩集者故併刻是集成一家完¶
　　　　書云乾隆四十三年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
